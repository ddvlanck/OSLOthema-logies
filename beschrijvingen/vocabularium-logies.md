Via dit initiatief wensen overheden in Vlaanderen als eerste stap de logiesdata semantisch te modelleren en te 
streven naar een semantische standaard: ‘Toeristische Logies - basis’. 
Het Toeristisch Vocabularium wordt in lijn gebracht met vigerende (internationale) standaarden en verrijkt waar relevant 
(Vlaamse initiatieven en regelgeving).
Toerisme Vlaanderen (TVL) wenst daarbij haar logiesregister semantisch te ontsluiten als Linked Open Data. 
Dit initiatief vloeit voort uit het [Logiesdecreet](https://www.toerismevlaanderen.be/logiesdecreet) en 
[TVA decreet](https://www.toerismevlaanderen.be/toerismevoorallen). Het objectief is dat deze kerndata vlot hergebruikt 
kan worden door alle belanghebbenden.
Dit project wordt gerealiseerd in samenwerking met Informatie Vlaanderen (AIV) die TVL 
methodologisch ondersteunt in het tot stand komen van een standaard en tevens treedt AIV als kwaliteitsbewaker op dat 
het toeristisch vocabularium deel uitmaakt van het stelsel van Open standaarden voor Linkende Overheden (OSLO). 
Alle belangrijke stakeholders privaat of overheid die direct of indirect met logies te maken hebben worden uitgenodigd. 
Dit initiatief is een eerste stap, maar het is de intentie om toekomstgericht ook andere toeristische deeldomeinen te 
standaardiseren.
